
# Atomic Legends  

## **David Pokorák** a **Daniel Záruba**

### 1. Základní koncepce  

Atomic Legends je RPG hra zasazená do prostředí Šluknovského výběžku, inspirovaná hrami *Metin 2* a *Realm of the Mad God*. Nabízí hráčům boj s nestvůrami, postupné vylepšování postavy a prozkoumávání světa.  

#### Cíl:  
- Hlavním cílem hry je nabídnout hráčům RPG zážitek zaměřený na boj, průzkum a vylepšování postavy, inspirovaný herními mechanismy *Metin 2*. Hra cílí na fanoušky RPG titulů, kteří ocení akční bojový systém a postupné posilování postavy. Je navržena primárně pro PC platformu, což umožňuje větší hloubku hratelnosti.  

#### Žánr a zaměření:  
- Hra spadá do žánru RPG, se zaměřením na boj, objevování a rozvoj postavy. Herní prostředí je inspirováno Šluknovským výběžkem a obsahuje postavy, které mohou hráčům připomínat jejich učitele, čímž hra získává na autentičnosti a humorném charakteru.  

#### Hratelnost a mechanismy:  
- Klíčovými prvky hratelnosti jsou boj s nepřáteli a nestvůrami, neustálé vylepšování postavy a získávání nových předmětů. Bojový systém se inspiruje *Realm of the Mad God* – je rychlý, akční a podporuje dynamiku hry jednoduchým, ale efektivním grafickým stylem. Hráč je motivován k průzkumu herního světa a sbírání silnějších předmětů, což umocňuje pocit postupu a růstu postavy.  

#### Grafické zpracování:  
- Hra bude pravděpodobně vytvořena ve 2D nebo izometrickém pohledu. Vizuální styl se inspiruje *Realm of the Mad God* s důrazem na jednoduchost a přehlednost, aby podpořil rychlé a strategické souboje.

#### Herní engine:

- Vývoj bude probíhat v Unity, který umožňuje efektivní vývoj RPG her s prvky boje a prozkoumávání, s podporou pro obě možnosti grafického zpracování.

#### Databáze:
- MySQL bude použita pro správu herních dat včetně hráčských postav, NPC, úkolů a předmětů, což umožní snadnou práci s herními prvky a optimalizuje výkon. Data budou uložena lokálně, což usnadňuje snadnou správu a bezpečnost, protože hra bude určena pro jednoho hráče.
 

---

### 2. Grafika  

Grafická stránka hry bude vytvořena pomocí nástrojů *Blender* a *Photoshop*. *Blender* bude využit pro tvorbu případných 3D modelů nebo 2D izometrických prvků, zatímco *Photoshop* poslouží pro detailní úpravy textur, tvorbu ikon a dalších grafických prvků. Styl bude jednoduchý a přehledný, inspirovaný hrou *Realm of the Mad God*, s důrazem na barevnost a rozpoznatelnost jednotlivých prvků. Grafika bude optimalizována pro rychlou akci a strategické plánování během bojů.  

---

### 3. Zvuky a hudba  

Zvukové efekty a hudba budou zpracovány v nástroji *Audacity*, který umožňuje úpravu zvukových stop a mixování. Zvukový design zahrne atmosférickou hudbu pro průzkum herního světa, dynamické efekty pro bojové situace a jemné zvukové prvky, které podtrhnou specifickou atmosféru prostředí inspirovaného Šluknovským výběžkem. Cílem je vytvořit poutavou zvukovou kulisu, která hráče vtáhne do hry a umocní celkový zážitek.  

---

### 4. Implementace  

Vývoj nebyl detailně rozplánován – zaměřovali jsme se především na úkoly, které se nám v daný moment zdály nejdůležitější nebo nejzajímavější.  

Postupovali jsme následovně:  
- Vývoj hráče: získal základní vzhled a možnost pohybu.  
- Vytvoření základního prostředí včetně stromů, rostlin a kopců – vznikl návrh první lokace.  
- Přidání nepřátel a bojového systému včetně schopností.  
- Implementace UI – menu, GUI hráče, systém schopností a funkční inventář s ukládáním.  
- Vytvoření umělé inteligence nepřátel, zvukových efektů a hudby.  

Postupný vývoj můžete sledovat mezi [prototypy](https://github.com/Tekaruxd/Metin_3/tree/main/Prototypes).  

---

### 5. Propagace  

V rámci propagace jsme připravili bannery, které si můžete prohlédnout v [náhledu propagace](https://www.figma.com/design/yYxb6MuWFRW4ezekh33mj5/Atomic-Legends?node-id=0-1&t=gYpNyUQ6Ygkzo2wH-1).  

---

### 6. Finální hra  

Prototypy i nejnovější verze jsou k dispozici ke stažení zdarma [zde](https://github.com/Tekaruxd/Metin_3/tree/main/Prototypes).  

Pokud vás zajímá pouze náhled, můžete si prohlédnout snímky přímo ze hry [zde](https://github.com/Tekaruxd/Metin_3/tree/main/Preview).  

---

### 7. Závěr  

Jednou z hlavních výzev, kterou jsme podcenili, byla náročnost projektu. Tvorba 3D modelů je časově náročná a vyžaduje specializovaného tvůrce. Pro dosažení lepšího výsledku by bylo lepší zapojit více lidí, aby se každý mohl zaměřit na konkrétní oblast.  

Dalším složitým prvkem bylo seznámení se s *Unity Editor*, jeho knihovnami, zabudovanými funkcemi a jazykem *C#*, ve kterém jsou psány všechny skripty. Práce s *C#* byla přínosná zejména z hlediska objektově orientovaného programování.  

Jednou z praktických dovedností, které jsme se naučili, bylo využití služby *Unity Version Control*, která usnadňuje spolupráci více lidí na jednom projektu a správu starších verzí.  

Výstup projektu sice není tak propracovaný, jak jsme původně plánovali, ale přesto jsme s ním spokojeni. S ohledem na to, že jsme dva vývojáři s minimálními zkušenostmi, považujeme dosažený výsledek za uspokojivý. Pro vývojáře Davida je tento obor velice atraktivní a pravděpodobně se mu bude věnovat i v pracovním životě.  

---

  

